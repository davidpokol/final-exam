# Feladatsor

- [x] **1\.** Írjon olyan függvényt vagy metódust, amely egy természetes számról eldönti, hogy prímszám-e, vagy sem!

- [x] **2\.** Írjon olyan függvényt vagy metódust, amely egy természetes számról eldönti, hogy tökéletes szám-e, vagy sem! (pozitív osztóinak összege a szám kétszerese)

- [x] **3\.** Írjon olyan függvényt vagy metódust, amely egy karakterláncban vagy sztringben véletlenszerűen összekeveri a karaktereket (véletlenszám–generátor használható)!

- [x] **4\.** A következő közelítő formulát használva írjon függvényt vagy metódust, amely egy valós szám négyzetgyökét adja vissza! Használja az x<sub>k+1</sub>=1/2*(x<sub>k</sub>+**a**/x<sub>k</sub>) sorozatot, amely **a** négyzetgyökéhez konvergál, ha x<sub>1</sub>=1.

- [x] **5\.** Írjon függvényt vagy metódust, amely egy valós szám köbgyökét adja vissza! Használja az
  x<sub>k+1</sub>=1/3*(2*x<sub>k</sub>+**a**/x<sub>k</sub><sup>2</sup>) sorozatot, amely **a** köbgyökéhez konvergál, ha x<sub>1</sub>=1.

- [x] **6\.** Írjon függvényt vagy metódust, amely kiszámolja az n-edik Fibonacci számot! A Fibonacci
  sorozatot az a<sub>n</sub>=a<sub>n-2</sub>+a<sub>n-1</sub> rekurzióval definiálja (n>2), ahol a<sub>1</sub>=a<sub>2</sub>=1.

- [x] **7\.** Írjon olyan függvényt vagy metódust, amely egy természetes számhoz visszaadja azt a legnagyobb egész kitevős hatványát, amely még éppen kisebb, mint 567!

- [x] **8\.** Írjon olyan függvényt vagy metódust, amely egy természetes szám esetén kiírja, hogy a 9-es számjegyből hány darabot tartalmaz (ne alakítsa át sztringgé/karaktertömbbé)!

- [x] **9\.** Írjon olyan függvényt vagy metódust, amely egy természetes számról eldönti, hogy a kettes számrendszerbeli felírásában a jobbról második bitje 1 vagy 0 (ne alakítsa át sztringgé/kaktertömbbé)!

- [x] **10\.** Írjon olyan függvényt vagy metódust, amelynek paramétere egy 1 < x < 10 természetes
  szám, és kiírja az 1,3,4,6,7,9,10,12,... sorozat első öt x-szel osztható elemét, azaz a sorozat
  i+1-edik tagja 2-vel nagyobb az i-ediknél, ha i páratlan, s eggyel nagyobb az i-ediknél, ha i
  páros!

- [x] **11\.** Írjon olyan függvényt vagy metódust, amely a paraméterében megadott természetes szám
  pozitív osztóinak számával tér vissza!

- [x] **12\.** Írjon olyan függvényt vagy metódust, amely egy karakterláncból vagy sztringből a
  számjegyek kivételével minden karaktert eltávolít!

- [x] **13\.** Írjon olyan függvényt vagy metódust, amely egy karakterláncról vagy sztringről eldönti,
  hogy palindróma-e! (Balról olvasva ugyanaz, mint jobbról olvasva.)

- [x] **14\.** Írjon olyan függvényt vagy metódust, amely egy, az angol ábécé betűit tartalmazó
  karakterláncban vagy sztringben minden szó kezdőbetűjét nagybetűre alakítja!

- [x] **15\.** Írjon olyan függvényt vagy metódust, amely egy karakterláncból vagy sztringből eltávolítja
  egy megadott karakter összes előfordulását!

- [ ] **16\.** Írjon olyan függvényt vagy metódust, amely megszámolja egy adott karakterlánc vagy
  sztring összes előfordulását egy másik karakterláncban vagy sztringben!

- [x] **17\.** Írjon olyan függvényt vagy metódust, amely kiírja az angol kisbetűs ábécé azon betűit,
  melyek ASCII kódja négyzetszám!

- [x] **18\.** Írjon olyan függvényt vagy metódust, amely előállít egy 5 karakterből (angol kisbetűs ábécé
  karaktereit használva) álló véletlen karakterláncot vagy sztringet! Biztosítsa, hogy minden 5
  hosszú különböző betűkből álló sztring egyenlő valószínűséggel kerüljön kiválasztásra,
  feltéve, hogy a választott programozási nyelv véletlenszám-generátora egyenletes eloszlást
  biztosít!

- [x] **19\.** Írjon olyan függvényt vagy metódust, amely egy karakterláncba vagy sztringbe beszúr egy
  „a” karaktert véletlenül választott pozícióba (véletlenszám–generátor használható)!

- [ ] **20\.** Adjon olyan függvényt vagy metódust, ami adott két pozitív egész paramétere esetén
  megadja (n alatt a k)=n!/k!(n-k)! értékét. Használjon rekurziót!

- [x] **21\.** Adjon olyan metódust vagy függvényt, ami eldönti, hogy a paramétereként megadott
  (pozitív egészekből álló) nemüres tömbben van-e olyan szám, ami az összes többit osztja.
  (Maradékszámító függvény használható).

- [x] **22\.** Adjon olyan metódust vagy függvényt, ami eldönti, hogy a paramétereként megadott
  (pozitív egészekből álló) nemüres tömbben van-e olyan szám, ami az összes többinél
  többször fordul elő.

- [ ] **23\.** Adjon olyan metódust vagy függvényt, ami visszaadja, hogy a paramétereként megadott
  (pozitív egészekből álló) nemüres tömbben melyik index az, ahol a leghosszabb
  folyamatosan növekvő részsorozat kezdődik. Ha több ilyen index is van, az utolsót adja
  vissza.

- [x] **24\.** Adjon olyan metódust vagy függvényt, ami visszaadja, hogy a paramétereként megadott
  (pozitív egészekből álló) nemüres tömbben melyik az a legkisebb index, amire az index
  előtti elemek összege meghaladja a tömb első két elemének szorzatát. Ha nincs ilyen, 0-t
  adjon vissza.

- [x] **25\.** Adjon egy metódust vagy függvényt, ami paraméterként adott s sztring/karaktertömb, **c**
  karakter és **n** pozitív egész szám esetén megadja, hogy a **c** karakter **n**-edik előfordulása
  hányadik pozíción van az „**s**” sztringben.

- [x] **26\.** Adjon metódust vagy függvényt, ami a paraméterként kapott, egészekből álló rendezett
  tömbben a tömb hosszának logaritmusával arányos lépésszám alatt megkeresi a
  paraméterként kapott egész első előfordulásának indexét, illetve ha nincs ilyen, akkor **-1**-et
  ad vissza. (pl. a bináris keresés)

- [x] **27\.** Írjon függvényt vagy metódust, mely visszaadja két egész paramétere szorzatának balról
  második számjegyét! (a megoldás során ne használjon sztringeket/karaktertömböket)

- [x] **28\.** Írjon függvényt vagy metódust, mely eldönti, hogy a paraméterként kapott 5x5-ös
  /karakterekből álló/ tömbben a főátlóban van-e olyan elem, mely a főátlón kívül is
  megjelenik a tömbben!

- [x] **29\.** Írjon függvényt vagy metódust, mely valós típusú paraméterének azt a számjegyét adja
  vissza, amelyik a tizedes pont után áll! (a megoldás során ne használjon
  sztringeket/karaktertömböket)

- [x] **30\.** Írjon függvényt vagy metódust, mely pozitív egész paraméterét fordítva adja vissza, pl.
  fordit(234) eredménye 432! (a megoldás során ne használjon sztringeket/karaktertömböket)

- [ ] **31\.** Írjon függvényt vagy metódust, mely a paraméterként kapott 10x10-es mátrixról eldönti,
  hogy van-e olyan eleme, mely sorában nagyobb és oszlopában pedig kisebb a többi elemnél!

- [x] **32\.** Írjon függvényt vagy metódust, mely visszaadja, hogy **k**-tól **m**-ig hány olyan szám van,
  melyeknek **n** db valódi osztója van! (**n**, **k** és **m** paraméter).

- [x] **33\.** Írjon függvényt vagy metódust, mely visszaadja, hogy két pozitív egész paraméterének
  legkisebb közös többszöröse hány számjegyből áll kettes számrendszerben
---
<p align="center">
  <img src="https://github.com/davidpokol/final-exam/assets/90441129/09390712-41b1-4acd-82e9-79c4835983c6"/>
</p>
